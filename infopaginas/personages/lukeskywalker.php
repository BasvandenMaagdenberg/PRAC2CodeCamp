<!DOCTYPE html>
<html encoding="utf-8" lang="nl">
<?php require_once 'head.php'; ?>
    <body>
        <header>
        <?php require_once '../../header.php';?>
        </header>
        <main>
            <div class="InfoPaginaLukeSkywalker">
                <div class="container"> 
                    <div class="InfoPage">
                        <h1>Luke Skywalker</h1>
                        <div class="InfoImg">
                            <img src="../../img/Luke_Skywalker.png" alt="Img Luke Skywalker">
                        </div>
                        <div class="InfoText">
                            <p><b>Luke Skywalker is een personage uit de Star Warssaga, gespeeld door acteur Mark Hamill. Luke is de tweelingbroer van prinses Leia. Hun ouders zijn Padm√© Amidala en Anakin Skywalker. Skywalker werd opgevoed door zijn oom Owen Lars en tante Beru Whitesun Lars.</b></p>

                            <h2>Biografie</h2><h3>Episode III: Revenge of the Sith</h3>
                            <p>Luke en Leia worden geboren in Episode III, net nadat Keizer Palpatine de macht heeft gegrepen en het keizerrijk heeft gesticht. Hun vader, Anakin, is net overgestapt naar de Duistere Kant (Dark Side) en hun moeder overlijdt bij de bevalling.
                            Om Luke en Leia uit handen van de keizer te houden, wordt Leia ondergebracht bij Bail Organa en zijn vrouw op de planeet Alderaan. Luke wordt bij zijn oom en tante, Owen en Beru Lars ondergebracht op de planeet Tatooine. Zijn pleegouders houden zijn verleden angstvallig stil, bang als zij zijn voor de vergaande macht van de keizer en zijn rechterhand, Darth Vader oftewel Anakin.
                            </p>

                            <h3>Episode IV: A New Hope</h3>
                            <p>Luke komt terug als adolescent in Episode IV. Op de boerderij van zijn oom houdt hij zich bezig met het leren overleven in de woestijn en het repareren van robots. Luke wil graag een spannend leven in plaats van het saaie leven op de boerderij en droomt van een opleiding tot piloot op de Rebel Academy. Zijn oom heeft hem echter nodig op de boerderij en Luke mag niet weg, terwijl zijn beste vriend, Biggs Darklighter, wel op weg gaat naar de Academy.
                            Er komt een grote verandering in zijn leven als zijn oom twee gebruikte robots aanschaft van Jawa-handelaren. De robots, met de identificaties R2-D2 en C-3PO zijn afkomstig van de rebellen en op de vlucht voor het keizerrijk. R2-D2 bevat een videoboodschap van prinses Leia. Luke, niet wetende dat het zijn zuster is, wil haar helpen en krijgt hierbij hulp van Obi-Wan Kenobi (Ben), samen met Yoda de laatste nog in leven zijnde Jediridders. Obi-Wan Kenobi is vroeger de leraar geweest van Anakin Skywalker.
                            Terwijl Luke met Ben en de robots op zoek gaat naar informatie, worden zijn oom en tante vermoord door de Keizerlijke troepen die op jacht zijn naar de robots. Ook vernielen zij de boerderij. Niets bindt Luke nu nog aan Tatooine en hij besluit met Ben mee te gaan. Deze leert hem de manieren van de Jedi ridders en om gebruik te maken van de De Kracht (The Force), de geheimzinnige kracht die de Jedi ridders gebruiken. Als zoon van Anakin is ook Luke krachtig in het gebruik van De Kracht, hoewel hij nog veel moet leren. Van Ben krijgt Luke zijn lichtzwaard.
                            Met behulp van de smokkelaars Han Solo en Chewbacca gaan ze in het ruimteschip Millennium Falcon op weg naar Alderaan om de robots terug te geven aan de rebellen. Zij ontdekken dat Alderaan is vernietigd door de Death Star, het machtigste wapen van het keizerrijk, en worden gevangengenomen. Luke ontdekt dat prinses Leia hier ook gevangen wordt gehouden en helpt haar ontsnappen. Bij de ontsnappingspoging wordt Obi-Wan Kenobi gedood door Darth Vader. Dit is al voorzien door Obi-Wan in episode III waarin hij al een toespeling hierop maakt.
                            Bij een grootschalige aanval op de 'Death Star' speelt Luke een grote rol door met behulp van 'De Kracht' dit gigantische wapen te vernietigen. Luke, Han Solo en Chewbacca worden onderscheiden door prinses Leia.
                            </p>


                            <h3>Episode V: The Empire Strikes Back</h3>
                            <p>In Episode V zijn de rebellen gevlucht naar de planeet Hoth. Als ze worden ontdekt door het keizerrijk, moeten ze weer vluchten. Luke, samen met R2-D2, gaat ervandoor in een X-wing en reist naar de planeet Dagobah, die hem is genoemd door de geest van Obi-Wan Kenobi. Op deze planeet ontmoet hij Yoda, die hem probeert verder te onderwijzen als Jedi ridder.
                            Omdat hij zijn vrienden wil redden, breekt Luke de training af. Dit is onderdeel van een plan van Darth Vader om Luke voor de Duistere Kant te winnen. In een duel met lichtzwaarden verliest Luke een hand en komt hij erachter dat Darth Vader zijn echte vader is. Luke wordt gered door Leia, Chewbacca en Lando Calrissian, waarna hij bij de rebellenvloot wordt geopereerd en een kunsthand krijgt. Han Solo is ondertussen gevangengenomen door troepen van Darth Vader en uitgeleverd aan Jabba de Hutt door de premiejager Boba Fett. Jabba is een voormalige opdrachtgever van Han, die voor hem als smokkelaar heeft gewerkt.
                            </p>
                        </div>
                    </div>
                </div>
            </div>
        </main>
        <footer>
        </footer>
    </body>
</html>